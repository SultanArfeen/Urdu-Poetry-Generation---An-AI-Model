poetry
### Amjad Islam Amjad (t20) ###
jis taraf tū hai udhar hoñgī sabhī kī nazreñ iid ke chāñd kā dīdār bahāna hī sahī jis taraf tu hai udhar hongi sabhi ki nazren id ke chand ka didar bahana hi sahi Bahana and 3 more Eid Husn Mehboob
chehre pe mire zulf ko phailāo kisī din kyā roz garajte ho baras jaao kisī din chehre pe mere zulf ko phailao kisi din kya roz garajte ho baras jao kisi din
baḌe sukūn se Duube the Dūbne vaale jo sāhiloñ pe khaḌe the bahut pukāre bhī baDe sukun se Dube the Dubne wale jo sahilon pe khaDe the bahut pukare bhi
kyā ho jaatā hai in hañste jiite jāgte logoñ ko baiThe baiThe kyuuñ ye ḳhud se bāteñ karne lagte haiñ kya ho jata hai in hanste jite jagte logon ko baiThe baiThe kyun ye KHud se baaten karne lagte hain
likhā thā ek taḳhtī par koī bhī phuul mat toḌe magar āñdhī to an-paḌh thī so jab vo baaġh se guzrī koī ukhḌā koī TuuTā ḳhizāñ ke āḳhirī din the likha tha ek taKHti par koi bhi phul mat toDe magar aandhi to an-paDh thi so jab wo bagh se guzri koi ukhDa koi TuTa KHizan ke aaKHiri din the
jaise bārish se dhule sehn-e-gulistāñ 'amjad' aañkh jab ḳhushk huī aur bhī chehrā chamkā jaise barish se dhule sehn-e-gulistan 'amjad' aankh jab KHushk hui aur bhi chehra chamka
kis qadar yādeñ ubhar aa.ī haiñ tere naam se ek patthar pheñkne se paḌ ga.e kitne bhañvar kis qadar yaaden ubhar aai hain tere nam se ek patthar phenkne se paD gae kitne bhanwar
har samundar kā ek sāhil hai hijr kī raat kā kinārā nahīñ har samundar ka ek sahil hai hijr ki raat ka kinara nahin
guzreñ jo mere ghar se to ruk jaa.eñ sitāre is tarah mirī raat ko chamkāo kisī din guzren jo mere ghar se to ruk jaen sitare is tarah meri raat ko chamkao kisi din
ek nazar dekhā thā us ne aage yaad nahīñ khul jaatī hai dariyā kī auqāt samundar meñ ek nazar dekha tha us ne aage yaad nahin khul jati hai dariya ki auqat samundar mein
hādisa bhī hone meñ vaqt kuchh to letā hai baḳht ke bigaḌne meñ der kuchh to lagtī hai hadisa bhi hone mein waqt kuchh to leta hai baKHt ke bigaDne mein der kuchh to lagti hai
be-samar peḌoñ ko chūmeñge sabā ke sabz lab dekh lenā ye ḳhizāñ be-dast-o-pā rah jā.egī be-samar peDon ko chumenge saba ke sabz lab dekh lena ye KHizan be-dast-o-pa rah jaegi
kuchh aisī be-yaqīnī thī fazā meñ jo apne the vo begāne lage haiñ kuchh aisi be-yaqini thi faza mein jo apne the wo begane lage hain
kamāl-e-husn hai husn-e-kamāl se bāhar azal kā rañg hai jaise misāl se bāhar kamal-e-husn hai husn-e-kamal se bahar azal ka rang hai jaise misal se bahar
yuuñ to har raat chamakte haiñ sitāre lekin vasl kī raat bahut sub.h kā taarā chamkā yun to har raat chamakte hain sitare lekin wasl ki raat bahut subh ka tara chamka
aañkh bhī apnī sarāb-ālūd hai aur is dariyā meñ paanī bhī nahīñ aankh bhi apni sarab-alud hai aur is dariya mein pani bhi nahin
ye jo saa.e se bhaTakte haiñ hamāre ird-gird chhū ke un ko dekhiye to vāhima koī nahīñ ye jo sae se bhaTakte hain hamare ird-gird chhu ke un ko dekhiye to wahima koi nahin
dard kā rasta hai yā hai sā.at-e-roz-e-hisāb saikaḌoñ logoñ ko rokā ek bhī Thahrā nahīñ dard ka rasta hai ya hai saat-e-roz-e-hisab saikaDon logon ko roka ek bhi Thahra nahin
fazā meñ tairte rahte haiñ naqsh se kyā kyā mujhe talāsh na kartī hoñ ye balā.eñ kahīñ faza mein tairte rahte hain naqsh se kya kya mujhe talash na karti hon ye balaen kahin
na us kā ant hai koī na isti.āra hai ye dāstān hai hijr-o-visāl se bāhar na us ka ant hai koi na istiara hai ye dastan hai hijr-o-visal se bahar
### Shakeb Jalali (t20) ###
bad-qismatī ko ye bhī gavārā na ho sakā ham jis pe mar miTe vo hamārā na ho sakā bad-qismati ko ye bhi gawara na ho saka hum jis pe mar miTe wo hamara na ho saka Tag                                    : Qismat
aaj bhī shāyad koī phūloñ kā tohfa bhej de titliyāñ mañDlā rahī haiñ kāñch ke gul-dān par aaj bhi shayad koi phulon ka tohfa bhej de titliyan manDla rahi hain kanch ke gul-dan par Phool and 2 more Tohfa Valentine's Day
tū ne kahā na thā ki maiñ kashtī pe bojh huuñ āñkhoñ ko ab na Dhāñp mujhe Dūbte bhī dekh tu ne kaha na tha ki main kashti pe bojh hun aankhon ko ab na Dhanp mujhe Dubte bhi dekh
socho to silvaToñ se bharī hai tamām ruuh dekho to ik shikan bhī nahīñ hai libās meñ socho to silwaTon se bhari hai tamam ruh dekho to ek shikan bhi nahin hai libas mein
log dete rahe kyā kyā na dilāse mujh ko zaḳhm gahrā hī sahī zaḳhm hai bhar jā.egā log dete rahe kya kya na dilase mujh ko zaKHm gahra hi sahi zaKHm hai bhar jaega
ye ek abr kā TukḌā kahāñ kahāñ barse tamām dasht hī pyāsā dikhā.ī detā hai ye ek abr ka TukDa kahan kahan barse tamam dasht hi pyasa dikhai deta hai Tag                                    : Abr
jaatī hai dhuup ujle paroñ ko sameT ke zaḳhmoñ ko ab ginūñgā maiñ bistar pe leT ke jati hai dhup ujle paron ko sameT ke zaKHmon ko ab ginunga main bistar pe leT ke Dhoop and 3 more Ishq Mohabbat Romantic
mujhe girnā hai to maiñ apne hī qadmoñ meñ girūñ jis tarah sāya-e-dīvār pe dīvār gire mujhe girna hai to main apne hi qadmon mein girun jis tarah saya-e-diwar pe diwar gire
yuuñ to saarā chaman hamārā hai phuul jitne bhī haiñ parā.e haiñ yun to sara chaman hamara hai phul jitne bhi hain parae hain
malbūs ḳhush-numā haiñ magar jism khokhle chhilke saje hoñ jaise phaloñ kī dukān par malbus KHush-numa hain magar jism khokhle chhilke saje hon jaise phalon ki dukan par
kyā kahūñ dīda-e-tar ye to mirā chehrā hai sañg kaT jaate haiñ bārish kī jahāñ dhaar gire kya kahun dida-e-tar ye to mera chehra hai sang kaT jate hain barish ki jahan dhaar gire Aansoo and 2 more Barish Girya-o-zari
log dushman hue usī ke 'shakeb' kaam jis mehrbān se niklā log dushman hue usi ke 'shakeb' kaam jis mehrban se nikla
jahāñ talak bhī ye sahrā dikhā.ī detā hai mirī tarah se akelā dikhā.ī detā hai jahan talak bhi ye sahra dikhai deta hai meri tarah se akela dikhai deta hai
utar ke naav se bhī kab safar tamām huā zamīñ pe paañv dharā to zamīn chalne lagī utar ke naw se bhi kab safar tamam hua zamin pe panw dhara to zamin chalne lagi
na itnī tez chale sar-phirī havā se kaho shajar pe ek hī pattā dikhā.ī detā hai na itni tez chale sar-phiri hawa se kaho shajar pe ek hi patta dikhai deta hai
jo motiyoñ kī talab ne kabhī udaas kiyā to ham bhī raah se kañkar sameT laa.e bahut jo motiyon ki talab ne kabhi udas kiya to hum bhi rah se kankar sameT lae bahut
aa ke patthar to mire sehn meñ do-chār gire jitne us peḌ ke phal the pas-e-dīvār gire aa ke patthar to mere sehn mein do-chaar gire jitne us peD ke phal the pas-e-diwar gire
aalam meñ jis kī dhuum thī us shāhkār par dīmak ne jo likhe kabhī vo tabsire bhī dekh aalam mein jis ki dhum thi us shahkar par dimak ne jo likhe kabhi wo tabsire bhi dekh
fasīl-e-jism pe taaza lahū ke chhīñTe haiñ hudūd-e-vaqt se aage nikal gayā hai koī fasil-e-jism pe taza lahu ke chhinTe hain hudud-e-waqt se aage nikal gaya hai koi
gale milā na kabhī chāñd baḳht aisā thā harā-bharā badan apnā daraḳht aisā thā gale mila na kabhi chand baKHt aisa tha hara-bhara badan apna daraKHt aisa tha
### Obaidullah Aleem (t20) ###
aziiz itnā hī rakkho ki jī sambhal jaa.e ab is qadar bhī na chāho ki dam nikal jaa.e aziz itna hi rakkho ki ji sambhal jae ab is qadar bhi na chaho ki dam nikal jae Ishq and 2 more Mohabbat Romantic
havā ke dosh pe rakkhe hue charāġh haiñ ham jo bujh ga.e to havā se shikāyateñ kaisī hawa ke dosh pe rakkhe hue charagh hain hum jo bujh gae to hawa se shikayaten kaisi
kaash dekho kabhī TuuTe hue ā.īnoñ ko dil shikasta ho to phir apnā parāyā kyā hai kash dekho kabhi TuTe hue aainon ko dil shikasta ho to phir apna paraya kya hai
ab to mil jaao hameñ tum ki tumhārī ḳhātir itnī duur aa ga.e duniyā se kinārā karte ab to mil jao hamein tum ki tumhaari KHatir itni dur aa gae duniya se kinara karte Tag                                    : Iltija
ek chehre meñ to mumkin nahīñ itne chehre kis se karte jo koī ishq dobārā karte ek chehre mein to mumkin nahin itne chehre kis se karte jo koi ishq dobara karte
javānī kyā huī ik raat kī kahānī huī badan purānā huā ruuh bhī purānī huī jawani kya hui ek raat ki kahani hui badan purana hua ruh bhi purani hui
hazār tarah ke sadme uThāne vaale log na jaane kyā huā ik aan meñ bikhar se ga.e hazar tarah ke sadme uThane wale log na jaane kya hua ek aan mein bikhar se gae
haa.e vo log ga.e chāñd se milne aur phir apne hī TuuTe hue ḳhvāb uThā kar le aa.e hae wo log gae chand se milne aur phir apne hi TuTe hue KHwab uTha kar le aae
zamīñ ke log to kyā do diloñ kī chāhat meñ ḳhudā bhī ho to use darmiyān laao mat zamin ke log to kya do dilon ki chahat mein KHuda bhi ho to use darmiyan lao mat Ishq and 1 more Mohabbat
raushnī aadhī idhar aadhī udhar ik diyā rakkhā hai dīvāroñ ke biich raushni aadhi idhar aadhi udhar ek diya rakkha hai diwaron ke bich
ye kaisī bichhaḌne kī sazā hai ā.īne meñ chehra rakh gayā hai ye kaisi bichhaDne ki saza hai aaine mein chehra rakh gaya hai
maiñ ek se kisī mausam meñ rah nahīñ saktā kabhī visāl kabhī hijr se rihā.ī de main ek se kisi mausam mein rah nahin sakta kabhi visal kabhi hijr se rihai de
maiñ us ko bhuul gayā huuñ vo mujh ko bhuul gayā to phir ye dil pe kyuuñ dastak sī nā-gahānī huī main us ko bhul gaya hun wo mujh ko bhul gaya to phir ye dil pe kyun dastak si na-gahani hui
agar hoñ kachche gharoñdoñ meñ aadmī ābād to ek abr bhī sailāb ke barābar hai agar hon kachche gharondon mein aadmi aabaad to ek abr bhi sailab ke barabar hai
shikasta-hāl sā be-āsrā sā lagtā hai ye shahr dil se ziyāda dukhā sā lagtā hai shikasta-haal sa be-asra sa lagta hai ye shahr dil se ziyaada dukha sa lagta hai
tum apne rañg nahāo maiñ apnī mauj uḌuuñ vo baat bhuul bhī jaao jo ānī-jānī huī tum apne rang nahao main apni mauj uDun wo baat bhul bhi jao jo aani-jaani hui
jo aa rahī hai sadā ġhaur se suno us ko ki is sadā meñ ḳhudā boltā sā lagtā hai jo aa rahi hai sada ghaur se suno us ko ki is sada mein KHuda bolta sa lagta hai
mujh se mirā koī milne vaalā bichhḌā to nahīñ magar milā de mujh se mera koi milne wala bichhDa to nahin magar mila de
dosto jashn manāo ki bahār aa.ī hai phuul girte haiñ har ik shāḳh se aañsū kī tarah dosto jashn manao ki bahaar aai hai phul girte hain har ek shaKH se aansu ki tarah
khā gayā insāñ ko āshob-e-ma.āsh aa ga.e haiñ shahr bāzāroñ ke biich kha gaya insan ko aashob-e-maash aa gae hain shahr bazaron ke bich
### Abbas Tabish (t20) ###
ye mohabbat kī kahānī nahīñ martī lekin log kirdār nibhāte hue mar jaate haiñ ye mohabbat ki kahani nahin marti lekin log kirdar nibhate hue mar jate hain Ishq and 1 more Mohabbat
ek muddat se mirī maañ nahīñ soī 'tābish' maiñ ne ik baar kahā thā mujhe Dar lagtā hai ek muddat se meri man nahin soi 'tabish' main ne ek bar kaha tha mujhe Dar lagta hai Aurat and 1 more Mother
jis se pūchheñ tire baare meñ yahī kahtā hai ḳhūbsūrat hai vafādār nahīñ ho saktā jis se puchhen tere bare mein yahi kahta hai KHubsurat hai wafadar nahin ho sakta
masrūf haiñ kuchh itne ki ham kār-e-mohabbat āġhāz to kar lete haiñ jaarī nahīñ rakhte masruf hain kuchh itne ki hum kar-e-mohabbat aaghaz to kar lete hain jari nahin rakhte
agar yūñhī mujhe rakkhā gayā akele meñ barāmad aur koī is makān se hogā agar yunhi mujhe rakkha gaya akele mein baramad aur koi is makan se hoga
mere siine se zarā kaan lagā kar dekho saañs chaltī hai ki zanjīr-zanī hotī hai mere sine se zara kan laga kar dekho sans chalti hai ki zanjir-zani hoti hai Tag                                    : Karbala
jhoñke ke saath chhat ga.ī dastak ke saath dar gayā taaza havā ke shauq meñ merā to saarā ghar gayā jhonke ke sath chhat gai dastak ke sath dar gaya taza hawa ke shauq mein mera to sara ghar gaya
tum maañg rahe ho mire dil se mirī ḳhvāhish bachcha to kabhī apne khilaune nahīñ detā tum mang rahe ho mere dil se meri KHwahish bachcha to kabhi apne khilaune nahin deta
ek mohabbat aur vo bhī nākām mohabbat lekin is se kaam chalāyā jā saktā hai ek mohabbat aur wo bhi nakaam mohabbat lekin is se kaam chalaya ja sakta hai
maiñ use dekh ke lauTā huuñ to kyā dekhtā huuñ shahr kā shahr mujhe dekhne aayā huā hai main use dekh ke lauTa hun to kya dekhta hun shahr ka shahr mujhe dekhne aaya hua hai
mohabbat ek dam dukh kā mudāvā kar nahīñ detī ye titlī baiThtī hai zaḳhm par āhista āhista mohabbat ek dam dukh ka mudawa kar nahin deti ye titli baiThti hai zaKHm par aahista aahista Ishq and 1 more Mohabbat
maiñ jis sukūn se baiThā huuñ is kināre par sukūñ se lagtā hai merā qayām āḳhirī hai main jis sukun se baiTha hun is kinare par sukun se lagta hai mera qayam aaKHiri hai
boltā huuñ to mire hoñT jhulas jaate haiñ us ko ye baat batāne meñ baḌī der lagī bolta hun to mere honT jhulas jate hain us ko ye baat batane mein baDi der lagi
ye zindagī kuchh bhī ho magar apne liye to kuchh bhī nahīñ bachchoñ kī sharārat ke alāva ye zindagi kuchh bhi ho magar apne liye to kuchh bhi nahin bachchon ki shararat ke alawa Tag                                    : Bachpan
na ḳhvāb hī se jagāyā na intizār kiyā ham is daf.a bhī chale aa.e chuum kar us ko na KHwab hi se jagaya na intizar kiya hum is dafa bhi chale aae chum kar us ko
un āñkhoñ meñ kūdne vaalo tum ko itnā dhyān rahe vo jhīleñ pāyāb haiñ lekin un kī tah pathrīlī hai un aankhon mein kudne walo tum ko itna dhyan rahe wo jhilen payab hain lekin un ki tah pathrili hai
vaqt lafzoñ se banā.ī huī chādar jaisā oḌh letā huuñ to sab ḳhvāb hunar lagtā hai waqt lafzon se banai hui chadar jaisa oDh leta hun to sab KHwab hunar lagta hai
ye to ab ishq meñ jī lagne lagā hai kuchh kuchh is taraf pahle-pahal gher ke laayā gayā maiñ ye to ab ishq mein ji lagne laga hai kuchh kuchh is taraf pahle-pahal gher ke laya gaya main
pas-e-ġhubār bhī uḌtā ġhubār apnā thā tire bahāne hameñ intizār apnā thā pas-e-ghubar bhi uDta ghubar apna tha tere bahane hamein intizar apna tha Tag                                    : Bahana
'tābish' jo guzartī hī nahīñ shaam kī had se socheñ to vahīñ raat sahar-ḳhez bahut hai 'tabish' jo guzarti hi nahin sham ki had se sochen to wahin raat sahar-KHez bahut hai
### Zeb Ghauri (t20) ###
baḌe azaab meñ huuñ mujh ko jaan bhī hai aziiz sitam ko dekh ke chup bhī rahā nahīñ jaatā baDe azab mein hun mujh ko jaan bhi hai aziz sitam ko dekh ke chup bhi raha nahin jata
zaḳhm lagā kar us kā bhī kuchh haath khulā maiñ bhī dhokā khā kar kuchh chālāk huā zaKHm laga kar us ka bhi kuchh hath khula main bhi dhoka kha kar kuchh chaalak hua Dhoka and 1 more Tajraba
dil hai ki tirī yaad se ḳhālī nahīñ rahtā shāyad hī kabhī maiñ ne tujhe yaad kiyā ho dil hai ki teri yaad se KHali nahin rahta shayad hi kabhi main ne tujhe yaad kiya ho Dil and 1 more Yaad
mirī jagah koī ā.īna rakh liyā hotā na jaane tere tamāshe meñ merā kaam hai kyā meri jagah koi aaina rakh liya hota na jaane tere tamashe mein mera kaam hai kya Tag                                    : Aaina
dil ko sambhāle hañstā boltā rahtā huuñ lekin sach pūchho to 'zeb' tabī.at Thiik nahīñ hotī dil ko sambhaale hansta bolta rahta hun lekin sach puchho to 'zeb' tabiat Thik nahin hoti Tag                                    : Dil
adhūrī chhoḌ ke tasvīr mar gayā vo 'zeb' koī bhī rañg mayassar na thā lahū ke sivā adhuri chhoD ke taswir mar gaya wo 'zeb' koi bhi rang mayassar na tha lahu ke siwa
ghasīTte hue ḳhud ko phiroge 'zeb' kahāñ chalo ki ḳhaak ko de aa.eñ ye badan us kā ghasiTte hue KHud ko phiroge 'zeb' kahan chalo ki KHak ko de aaen ye badan us ka Tag                                    : Maut
jaag ke mere saath samundar rāteñ kartā hai jab sab log chale jaa.eñ to bāteñ kartā hai jag ke mere sath samundar raaten karta hai jab sab log chale jaen to baaten karta hai
ye kam hai kyā ki mire paas baiThā rahtā hai vo jab talak mire dil ko dukhā nahīñ jaatā ye kam hai kya ki mere pas baiTha rahta hai wo jab talak mere dil ko dukha nahin jata
maiñ laakh ise taaza rakhūñ dil ke lahū se lekin tirī tasvīr ḳhayālī hī rahegī main lakh ise taza rakhun dil ke lahu se lekin teri taswir KHayali hi rahegi Tag                                    : Tasweer
kuchh duur tak to chamkī thī mere lahū kī dhaar phir raat apne saath bahā le ga.ī mujhe kuchh dur tak to chamki thi mere lahu ki dhaar phir raat apne sath baha le gai mujhe Tag                                    : Raat
talāsh ek bahāna thā ḳhaak uḌāne kā pata chalā ki hameñ justujū-e-yār na thī talash ek bahana tha KHak uDane ka pata chala ki hamein justuju-e-yar na thi Tag                                    : Bahana
ek kiran bas raushniyoñ meñ sharīk nahīñ hotī dil ke bujhne se duniyā tārīk nahīñ hotī ek kiran bas raushniyon mein sharik nahin hoti dil ke bujhne se duniya tarik nahin hoti Tag                                    : Dil
maiñ to chaak pe kūza-gar ke haath kī miTTī huuñ ab ye miTTī dekh khilaunā kaise bantī hai main to chaak pe kuza-gar ke hath ki miTTi hun ab ye miTTi dekh khilauna kaise banti hai
ye Dūbtī huī kyā shai hai terī āñkhoñ meñ tire laboñ pe jo raushan hai us kā naam hai kyā ye Dubti hui kya shai hai teri aankhon mein tere labon pe jo raushan hai us ka nam hai kya
khulī chhatoñ se chāñdnī rāteñ katrā jā.eñgī kuchh ham bhī tanhā.ī ke aadī ho jā.eñge khuli chhaton se chandni raaten katra jaengi kuchh hum bhi tanhai ke aadi ho jaenge
ulaT rahī thiiñ havā.eñ varaq varaq us kā likhī ga.ī thī jo miTTī pe vo kitāb thā vo ulaT rahi thin hawaen waraq waraq us ka likhi gai thi jo miTTi pe wo kitab tha wo Hawa and 1 more Kitab
na jaane kyā hai ki jab bhī maiñ us ko dekhtā huuñ to koī aur mire rū-ba-rū nikaltā hai na jaane kya hai ki jab bhi main us ko dekhta hun to koi aur mere ru-ba-ru nikalta hai
dho ke tū merā lahū apne hunar ko na chhupā ki ye surḳhī tirī shamshīr kā jauhar hī to hai dho ke tu mera lahu apne hunar ko na chhupa ki ye surKHi teri shamshir ka jauhar hi to hai
dekh kabhī aa kar ye lā-mahdūd fazā tū bhī merī tanhā.ī meñ shāmil ho dekh kabhi aa kar ye la-mahdud faza tu bhi meri tanhai mein shamil ho Tag                                    : Tanhai
ek jhoñkā havā kā aayā 'zeb' aur phir maiñ ġhubār bhī na rahā ek jhonka hawa ka aaya 'zeb' aur phir main ghubar bhi na raha Tag                                    : Hawa
